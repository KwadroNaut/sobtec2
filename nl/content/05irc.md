# Het behoud van technologische soevereiniteit 

## Het geval Internet Relay Chat

![](../../contrib/gfx/illustraties/irc-halfsize.png)

***Maxigas***

**Nieuwe technologieën kunnen soms worden gezien als punt van kritiek op bestaande omstandigheden, vaak geraken net die speciale eigenschappen die op de achtergrond geraken als het middel geleidelijk aan wordt aangepast aan de voorwaarden van het kapitalisme.**
**Nieuwe technologiëen dragen soms kritiek in zich op bestaande omstandigheden, toch worden de nieuwe daaruit voorvloeiende verworvenheden vaak gaandeweg aangepast aan de voorwaarden van het kapitalisme.**
De historische ontwikkeling van chat software is een schoolvoorbeeld van *kritiek&recuperatie* als ze wordt geplaatst tegen de achtergrond van technologische levenscycli. 
We leren uit de sociale geschiedenis en het hedendaags gebruik van Internet Relay Chat (IRC) dat verzet tegen historische logica toch mogelijk was - en *is* - onder enkele uitzonderlijke omstandigeden.

Deze beschrijving van IRC als communicatiemedium beoogt *geen* aanbeveling te zijn voor activisten, maar tracht eerder inzicht te verschaffen over de historische ontwikkeling van technologie die onder bepaalde omstandigheden nuttig kunnen blijken te zijn. [^1]

*Het systematisch bestuderen van historische cases kan bijdragen tot het verder blootleggen van de manier waarop gemeenschappen de keuze voor bepaalde technologische middelen als medium op een kritische manier trachten te motiveren. Zeker in gemeenschappen die liever zelf de controle wensen te behouden over de middelen die voor de sociale interactie van belang zijn.* 

De evaluatie van 'kritiek&recuperatie' in technologische levenscycli kan bijdragen tot van een versterking van technologische soevereiniteit (Haché 2014) op langere termijn, precies dan wanneer het lijkt dat ontwikkelingen op korte termijn deel lijken te gaan uitmaken van kapitalistische onderdrukkings- en exploitatiemechanismen.
Een hieruit vloeit de observatie voort, dat technische mogelijkheden kunnen leiden tot sterk uiteenlopende technologische kwaliteiten afhankelijk van hun gebruikscontext: dit verwijst naar het feit dat techniek op zichzelf nooit zou moeten worden opgehemeld of verworpen.

Internet Relay Chat
===================

**Internet Relay Chat is een vrij eenvoudig en zeer flexibel protocol geschikt voor real-time uitwisseling van tekstberichten.**
Het werd voor het eerst geïmplementeerd in 1988, goed en wel een jaar voor het *World Wide Web*.
IRC bereikte het hoogtepunt van haar populariteit als algemeen bruikbaar sociaal medium tijdens de eerste Golfoorlog en de belegering van Sarajevo (1992-1996).
Toentertijd vervulde IRC verschillende functies die later door andere gespecialiseerde programma's en platformen werden vervuld, zoals daar zijn dating, vrienden volgen of online bestandsuitwisseling. 
*Naarmate er steeds meer mensen online kwamen en 'de markt' de boel tegen de eeuwwisseling over begon te nemen, geraakte IRC geleidelijk aan uit de bredere belangstelling*

En toch, het is reeds geruime tijd bekend uit een aantal baanbrekende studies van de hedendaagse peer productiegemeenschappen, dat **FLOSS [^2] ontwikkelaars** (Coleman 2012), **leden van hackerspaces** (Maxigas 2015), **Wikipedia redacteuren** (Broughton 2008) en **Anonieme hacktivisten** (Dagdelen 2012) wordt gekzoen voor IRC voor dagelijkse communicatie. 
Ofschoon de eerste aangehaalde groep altijd op IRC heeft gezeten (FLOSS), zijn de laatste drie groepen later alsnog toegetreden tot IRC ook al leek het medium voor velen de stille dood gestorven te zijn.
**"Waarom zouden deze moderne groepen van gebruikers – meer bekend als disruptive verniewers of avant-garde – zich bedienen van een aftandse chat technologie met inbegrip van de gekende beperkingen mede gelet op de alternatieven in het huidige technologische landschap?"** 

Momenteel bieden populaire platformen voor sociale netwerken, zoals Facebook en Twitter, vergelijkbare functies en je zou verwachten dat die eigenlijk meer voor de hand zouden liggen om te gebruiken.
*Ook al komt IRC ouderwets over, zou ik willen stellen dat de keuze voor IRC in feite op kritische technologische keuzes is gebaseerd en dat die op emperisch en analytisch wijze de mislukkingen van mainstream sociale media monopolies aan de dag legt.*

Recuperatie
===========

*Kritiek&recuperatie in technologische levenscycli* is te definiëren als het proces van integrertie van maatschappelijke behoeften richting het kapitalistische systeem.
Nieuwe technologieën beantwoorden soms aan het verlangen naar een betere samenleving en vormen zo kritiek op de bestaande omstandigheden.
Ofschoon dergelijke wensen doorgaans pas worden meegenomen in latere fases, wordt dezelfde technologie tegelijkertijd vaak gemanipuleerd om zich te schikken naar de twee belangrijkste eisen van de kapitalistisch systeem.
*Het bewaren van sociale vrede dat zich vertaald in onderdrukking, discriminatie en surveillance en het opdrijven van uitbuiting via kapitaalaccumulatie*.
Het doordrukken van deze twee vereisten zet vaak een domper op de oorspronkelijk maatschappelijke doelenstellingen die uitgingen van de specifieke technologie.

Een aspect of vorm van recuperatie is *commodificatie*.
Commodificatie vindt plaats wanneer iets op een bepaald moment als goed wordt omgevormd en naar de markt wordt gebracht om vervolgens te koop wordt aangeboden als handelswaar.
Commodificatie richt zich doorgaans op *authentieke* dingen die vaak al als waardevol worden aangezien - bijvoorbeeld als moreel goed - maar nog niet erkend zijn als object om het ten gelde te maken.
Het verlies aan authenticiteit dat door commodificatie wordt veroorzaakt resulteert vervolgens in *angst* in het hoofd van de consument, hetgeen kan worden begrepen als een spoor van affectief kapitalistisch geweld.

<!-- Samengevat: *critique* stelt een sociaal probleem aan de orde als een vraag.  Recuperatie* is de implementatie van de vraag, maar in dezelfde beweging ook de transformatie van de technologische context op een manier die de kritiek neutraliseert.  De voorwaarden waaraan de uitvoering van de vraag paradoxaal genoeg moet voldoen zijn (a) het handhaven van de *sociale vrede* (repressie) terwijl (b) het verhogen van de *exploitatie* (kapitaalopbouw).  Accommodatie* is een aspect of wijze van recuperatie die vaak voorkomt in technologische cycli.  Het doelwit van de goederenbeweging zijn *authentieke* goederen die zich buiten de markt bevinden en die in het goederenverkeer worden geïntegreerd.  Angst* is het bijproduct van commodificatie als het affectieve spoor van geweld in het kapitaal. -->
Geschiedenis
============

**Recuperatie als historische logica kan je aan het werk zien in een breed scala
van technologieën, van de geschiedenis van chat tot de ontwikkeling van de personal computer
.**
De personal computer (PC) was een materiële expressie - of functionele uitvoering - van idealen die voortkwamen uit de tegencultuur in relatie tot individuele vrijheden uit de jaren zeventig (Markoff 2005; Turner 2006; Zandbergen 2011).
Die eerste PC's werden gebouwd door hobbyisten, in kringen van onder andere de Homebrew Computer Club, maar net zo goed op minder hippe plaatsen zoals Joegoslavië door mensen als Voja Antonić (Antonić 2014).
Hun ideaal van *algemeen computergebruik* voor iedereen werd in aanzienlijke mate in rijke landen gerealiseerd, waar in de jaren tachtig PC's op de civiele markt werden gezet als huishoudelijke artikelen.
Sommige CEO's van toekomstige bedrijven groeiden op in deze Homebrew scene, zoals Apple Inc. en de Microsoft Corporation leiden deze beweging verder, met aanzienlijke steun van regeringen die overtuigd waren van de revolutionaire mythe van computergebruik die werd gedragen door de hierboven aangehaalde culturele stroming.
Via een PC kon je door middel van open standaarden contact leggen met elkaar hetgeen uiteindelijk het ontstaan van internet mee vorm gaf.
Terwijl in de jaren 90 nog maar weinig mensen hun eigen hardware in elkaar staken, was het de FLOSS-beweging die voor langere tijd de controle over software in handen heeft weten te houden.

Heel anders verliep de cyclus van de geschiedenis van apparaten voor persoonlijke communicatie - de GSM - hetgeen eerder uit de zakelijk hoek moet worden bekeken, en die uiteindelijk resulteerde in de smartphone.
De smartphone is op haar beurt ver verwijderd van het ideaal voor algemeen computergebruik waar de eindgebruiker de baas is.
Mobiele netwerken zijn gebaseerd op protocollen die zijn afgeschermd middels het bedrijfsgeheim; het besturingssysteem dat alleen maar functioneert met een SIM-kaart van een netwerkprovider en dat op afstand wordt bestuurd door de fabrikant.
Het populaire Android FLOSS ecosysteem dat zeer nauw verstrengeld is met de diensten van Google Inc.
Mobiele telefoons bereiken intussen 100% van de wereldbevolking en beantwoorden aan de vraag naar personal computing voor iedereen (IANS 2013). Deze ontwikkeling heeft het ideaal van algemene computer- en gebruikerscontrole die de grondgedachte vormden voor personal computing op zijn kop gezet (Doctorow 2011).

**Chat-software** beantwoordt aan basisbehoefte van de mens om willekeurige onderwerpen te bespreken in een informele omgeving, zoals in een typisch koffiehuis waar vreemden elkaar kunnen ontmoeten in het openbaar, maar waar het tegelijkertijd ook mogelijk is om één-op-één gesprekken te voeren.
Na een lange en parallel verlopende geschiedenis van verschillende soorten chat-software, gingen deze initiatieven in de jaren 1990 op in IRC.
De volgende generatie van chat-software die zich aandiende waren de zogenaamde *Instant Messengers* (Maxigas 2014).
Onder de motorkap (Stalder 2013), werden daar propriëtaire protocollen en gecentraliseerde infrastructuur aangewend in tegenstelling tot door de gemeenschap gedefiniëerde protocollen van IRC die geëent zijn op een gefedereerd model.
Naar de gebruiker toe (Stalder 2013) waren IM's hoofdzakelijk gericht op privégesprekken, hetgeen in schril contrast stond met het concept van thematische kanalen in IRC: 'channels' is een term die werd overgenomen van de Citizens' Band - (de 27 MC radioband).
Later, toen het World Wide Web van de grond kwam, werd het overgrote deel van deze functionaliteit verder geïntegreerd in Web 2.0 *sociale mediaplatformen*.

Uiteindelijk werd *surveillance* het belangrijkste middel op sociale mediaplatformen om de sociale vrede te behouden en om de principes van exploitatie mogelijk te maken. [^3] 
Dagelijkse, informele en zelfs intieme berichten worden vastgelegd en opgeslagen, gesorteerd en geanalyseerd, zowel voor het aanbieden van gerichte reclame als ook met het oog op gerichte repressie.
De inkomsten die dat opleverd zijn eenerzijds onmisbaar voor het kapitaal accumulatiemechanismen, terwijl anderzijds deze verzamelde informatie, waartoe autoriteiten toegang krijgen, van essentieel belang is voor de handhaving van de sociale orde in dictaturen *en* democratieën.
Bijvoorbeeld, surveillance was - technisch gebaseerd op de analyse van logbestanden - goed voor 89% van het BBP. van Google in 2014 (Griffith 2015). [^4]
Dit alles staat of valt met succesvolle *platformisering*: het vermogen van een leverancier om zichzelf als verplicht passagepunt te installeren voor, over het algemeen alledaagse en vaak minuscule,sociale interacties (Gillespie 2010).
Het soort digitale omgeving waar de gemiddelde internetgebruiker tegenwoordig terecht komt om te chatten zijn door auteurs verschillend beschreven als *omheinde gebieden* (enclosures), *omheinde tuinen* (walled gardens) en *sociale media monopolies* (Lovink en Rasch 2013). 

De onbewuste angst die door gebruikers wordt ervaren vloeit voort uit het feit dat, een in eerste instantie informele ruimte voor sociale interactie blijkt te worden mogelijk gemaakt door grote bedrijven en waarbij je nog eens in de gaten wordt gehouden door de staat, door middel van mechanismen die onzichtbaar en willekeurig lijken.
Nog even ter herinnering, twee essentiële kenmerken van een gezonde *burgerlijke samenleving* 
die steun kunnen bieden aan technologische soevereiniteit: haar onafhankelijkheid van het kapitaal en onafhankelijkheid van de staat (Haché 2014).
Het is de *privacy* in structurele en collectieve zin die we kunnen terugwinnen door middel van technologische initiatieven op het gebied van soevereiniteit, maar dat vraagt echter wel een voortdurende inzet van gebruikers om de technologische middelen van hun sociale leven terug te claimen en in eigen handen te nemen.

Meer precies gesteld, noch chat (Latzko-Toth 2010), noch personal computing (Levy 1984) waren "uitvindingen" die voort zijn gekomen uit een goed idee werd omgezet en aangeprezen als handelswaar.
Beide uitvindingen kregen pas voet aan de grond in de markt na een relatief lange periode waarin sprake was van eerder exentrieke buitenstaanders die deze ontwikkelingen in gang zetten, en die vaak ook nog eens werkten in strijd met bestaande wet- en regelgeving en sociale normen.
De maatschappij eigende zich deze technologieën langzaam toe - en nu zijn het net deze technologiëen die worden gebruikt om de samenleving in het gareel te houden.


Backlogs
========

**Logs zijn registraties in tekstvorm van gebeurtenissen en interacties, 
gaande van het inloggen bij een of andere dienst, het 
starten van een gesprek of het klikken op de verzendknop.**

Als een mens/computer-interactiebeperking
-----------------------------------------

*IRC onderscheid zich van veel andere chat-software in de zin dat gebruikers alleen gesprekken kunnen volgen zolang ze zijn aangemeld.* 
Indien een bepaalde gebruiker offline is, is het niet mogelijk om hem of haar te contacteren.
Omgekeerd ook, wanneer een gebruiker terug aanmeldt op het kanaal, heeft hij of zij geen enkel idee wat er gezegd is geweest terwijl hij of zij offline was.
Door de flexibiliteit van het medium zijn er voor deze situatie zeker oplossing gevonden, maar het fundamentele feit blijft dat de oplossing van dit probleem buiten het toepassingsgebied van het IRC-protocol valt.
Netwerk exploitanten zouden het probleem kunnen oplossen als zij dat zouden willen, maar in de praktijk blijven gebruikers doorgaans in de kou.

Als klassieke verworvenheid
---------------------------

Toen IRC werd geïntroduceerd (1988), was het gebrek aan backlogs niet eigen aan IRC.
De backlogs waren ook afwezig in verscheidene andere chat softwares.
Tegen het einde van het decennium werd het door echter een bijzondere eigenschap.
**Het gebrek aan backlogs maakte het mogelijk om bij te blijven met de enorme toename van internetgebruikers en *waardoor het als een op zichzelfstaand massamedium uit kon uitgroeien*.**
In de jaren negentig was IRC de populairste datingstoepassing nog voordat dating websites online gingen, muziek delen kon ook met deze software voor de opkomst en de neergang van Napster, [^5] en het functioneerde ook als microblogservice voordat Twitter de hashtag introduceerde.
IRC was helemeel geaccepteerd door gewone gebruikers en het had niet de zweem dat het iets voor techies of geeks zou zijn : het was toentertijd net zo gemeengoed als de alomtegenwoordige GeoCities [^6] homepage.

In het begin van de jaren negentig was het gebruikelijk voor de internet gemeenschap om populaire diensten te hosten op een vrijwillige basis, en ook deden instellingen mee die een bijdrage wilden leveren ter compensatie van de exploitatiekosten van de publiek infrastructuren.
Tegen het einde van het decennium echter was de dot-com bubble [^7] in volle gang en gebruikers overspoelden de netwerken, zodat degenen die diensten hostten die vergelijkbaar waren met de populariteit van IRC grote kosten begonnen te maken.
Terwijl de leveranciers van diverse andere diensten op zoek moesten naar een bedrijfsmodel om hun activiteiten te blijven bekostigen, hoefden de IRC-operatoren hun diensten niet te commercialiseren.
Waarom eigenlijk niet?

Omdat het bewaren van backlogs voor elke gebruiker zou betekenen dat met een toenemend aantal gebruikers er een navant hoger beslag zou worden gelegd op de beperkte middelen van degenen die de IRC servers beheren.
Het simpelweg direct doorgeven van nieuwe berichten naar alle actieve gebruikers zorgt voor veel minder overhead.
Dit geldt min of meer voor zowel verwerkingscapaciteit als opslagcapaciteit: de twee essentiële serverkosten die in aanmerking moeten worden genomen.
Evenzo zou het bijhouden van backlogs de complexiteit vergroten van de server software, wat zich dan weer zou vertalen in hogere kosten in termen van ontwikkeling en administrative last.

Hoe deze eigenschappen van IRC historisch een rol hebben gespeeld is dat de werknemers bij de Internet Service Providers of academische instanties gewoon een reserve-server konden laten draaien, zonder de kosten te moeten verantwoorden of lastige vragen moesten beantwoorden aan hun manager of diensthoofd. 
Deze vorm van verdoken hosting van IRC servers kan worden beschouwd als het hergebruik van vaste activa door eindgebruikers, in plaats van recuperatie van het gebruik van de dienst van eindgebruikers door kapitaal.

De volgende anekdote illustreert de relatie van IRC van een ontluikende IT-industrie heel aardig.
Het was in 1996 dat Microsoft een IRC-client stak in de standaard installatie van zijn populaire Windows-besturingssysteem, om te beantwoorden aan de vraag naar en het gebruik van IRC. (Kurlander, Skelly, en Sales in 1996)
In de eerste belangrijke poging om IRC te recupereren, werd de software ontwikkeld door de onderzoeksafdeling voor kunstmatige intelligentie en de daaraan gekoppelde toepassing verbond zich automatisch naar de IRC-servers van Microsoft zelf.
(Latzko-Toth 2010) Ironisch genoeg, de Comic Chat IRC software zelf werd nooit populair bij de eindgebruikers, en het enige wat de geschiedenis inging van de hele onderneming was het Comic Sans font, wat voor een groot deel van de internetgemeenschap nog steeds als storend en lachwekkend tegelijk wordt gezien.
Microsoft is er nooit in geslaagd een manier te vinden om geld te slaan uit het grootste online chat verschijnsel van haar tijd.

IRC-netwerken worden niet overheersd door de machtige exploten van het bedrijfsleven.
In plaats daarvan bestaan ze uit een gefedereerde collectie servers die worden beheerd door onafhankelijke actoren, gaande van individuele enthousiastelingen via academische instellingen naar IT-bedrijven of zelfs crimineel organisaties.
De situatie is zodanig, dat bij het inloggen op een mainstream IRC netwerk vandaag de dag, het eigenlijk vrij moeilijk is om erachter te komen wie de sponsor van de middelen achter de server is.
Het model waarbij wordt gewerkt vanuit de gemeenschap de server beheerd, de verbinding naar het internet in stand houd, optreed bij calamiteiten en/of onregelmatigheden en de open/vrije software onderhoud komt misschien wat achterhaald over, waar de huidige trend in de activistische arena soms blijk geeft van het geloof dat je de wereld alleen nog kan veranderen door entrepreneur te worden met een "duurzaam" en goed doortimmeerd businessplan onder de arm.
Maar bedenk, het draaien van de infrastructuur als een common werkt voor IRC nog steeds zoals het deed in de jaren negentig.
Het geeft de gebruikers de mogelijkheid het medium te begrijpen en te overzien om informatie te delen en samen te werken: een essentiële voorwaarde voor het stimuleren van *technologische soevereiniteit*.

Als moderne verworvenheid
-------------------------

**Dezelfde eigenschap die IRC in de jaren 1990 in staat stelde een massamedium te worden *is anno 2010 de reden dat het niet meer als mainstream geldt* **.
Gebruikers die een een kanaal binnenkomen, een vraag stellen en vervolens gefrustreerd naar 20 minuten zonder antwoord te krijgen weer afhaken, is daar een goed voorbeeld van.
Deze *bezoekers* zijn in tijden van mobiele connectiviteit niet in staat om hun IRC-client meerdere uren lang open te houden, zoals als de eigenaars van desktop computers dat ooit wel konden, of zoals de doorzetters van vandaag die een vaste verbinding op houden door gebruik te maken van een server die nooit uit staat.
Het is vrij duidelijk dat slecht enkele relatief geavanceerde gebruikers van de volledige IRC-ervaring weten te genieten, en die voelen zich daardoor onderdeel van de chatkanalen gemeenschap.
Een dergelijk elitisme sluit minder gemotiveerde gebruikers uit, maar houdt het gesprek binnen actieve leden van peer productie gemeenschappen wel op gang.

FLOSS-ontwikkelaars, anonieme hacktivisten, Wikipedia-editors en leden van hackerspaces adopteerden IRC als hun backstagecommunicatie middel.
Inmiddels is het het enige eigentijdse chatplatform op het internet dat informele, grotendeels publieke en themagerichte discussies toelaat in een niet-commerciële context, vrij van overheidstoezicht en exploitatie van datakapitalisten.
Deze eigenschappen zijn van groot belang voor groepen die samenwerken en zaken produceren in het algemeen belang en ook daar waar gevoelige themas aan de orde komen.
Precies de mogelijkheid om direct, openbaar en informeel overleg te plegen was oorspronkelijke ook exact dat wat de populariteit van chatsoftware bepaalde en het voldoet nog steeds prima.

Welbeschoud, via drie cycli zijn de eigenschappen en de kwaliteiten intussen verschoven naar persoonlijke gesprekken met mensen die u al kent, zelfs de groepschatfuncties zijn intussen om meer controle en surveillance toe te laten.
Even een chatberichtje versturen is vandaag de dag voor iedereen nog steeds mogelijk, maar de aangehaalde historische veranderingen hebben de oorspronkelijke eisen en de maatschappijkritiek ondermijnd. Daar waar online chat als een plek werd gezien voor samen te komen en tot samenwerking te komen die zonder inmenging van de staat en kapitaal kon plaatsvinden.
In het licht van deze ontwikkelingen, het ontbreken van backlogs - dat surveillance technisch ingewikkeld maakt - zijn we intussen in een andere situatie verzeild geraakt: het behoud van *technologische soevereiniteit* van gebruikersgroepen is nog steeds mogelijk, maar alleen voor hen die er voldoende tijd en energie in willen steken.

<!-- gebruikersgroepen! -->
Conclusies
===========

**Het lijkt er sterk op dat technische tekortkomingen positieve sociale gevolgen kunnen hebben**. Dezelfde beperking - het ontbreken van backlogs - die IRC in de jaren negentig tot massamedia heeft laten uitgroeien, verhindert het in de jaren 2010 om het als een massamedium te blijven gebruiken.
Dat gebrek levert ook technische problemen op voor datamining en surveillance, waardoor het niet is gekomen van een complete recuperatie.
Voor de gebruikers die graag zelf de technologie in handen houden speelt het nog steeds een belangrijke rol, met name in de media ecologie van het Internet wordt het gebruikt als dagdagelijks informeel communicatie platform voor peerproductiegemeenschappen.

Deze relatief geavanceerde gebruikersgroepen genieten de eenvoud, flexibiliteit en open architectuur van het medium, waardoor het makkelijk is aan te passen aan hun behoeften.
Omgekeerd zijn de meeste internetgebruikers gewend geraakt om, zonder er al te veel bij stil te staan, te worden bediend door bedrijfsplatforms voor sociale media die op hun behoeften zijn toegesneden.
Het contrast tussen de twee benaderingen van aanvaarding van technologische werpt de vraag op **of het wenselijker is om te werken voor democratisering van kennis of slechts democratisering van technologie**.

*Het gebrek aan backlogs hielp zoals we zagen bij het opbouwen van technologische soevereiniteit voor Internetgebruikers voor een tiental jaar en heeft er later voor gezorgd dat peer producers onderdak vonden weg van de kapitalistische randvoorwaarden van uitbuiting en onderdrukking.*
Degenen die zich bekommeren om IRC kwamen terecht in het vaarwater van veranderende sociale omstandigheden - met inbegrip van de breuken in het technologische landschap en paradigmaverschuivingen in de politieke economie - waardoor het belang van technische eigenschappen en beperkingen terug in beeld kwam.
Het hedendaags gebruik van IRC berust op eigenschappen en patronen van het medium die in de jaren negentig de normaalste zaak van de wereld waren en sindsdien zijn vervangen door meer kapitalistische media.
Van daaruit bekeken zou je het als een *tijdmachine* kunnen zien die het verleden in technologisch en politiek opzicht terug in het heden brengt, met verrasende gevolgen. [^8]

Bibliografie
============

Antonić, Voja. 2014. "Voja Antonic in Calafou." Talk at Calafou.  <https://calafou.org/en/content/voja-antonic-calafou>.


Bango, Rey. 2013. "IRC Is Back: Here's Your Starter Guide." Online tutorial.  <https://code.tutsplus.com/tutorials/irc-is-back-heres-your-starter-guide--net-31369>.

Beritelli, Laura, ed. 2017. *+Kaos: Ten Years Hacking and Media Activism*. Amsterdam: Institute for Network Cultures.  <https://networkcultures.org/blog/publication/kaos-ten-years-of-hacking-and-media-activism/>.

Broughton, John. 2008. *Wikipedia: The Missing Manual*. 1st ed. O'Reilly Media.


Coleman, Gabriella. 2012. *Coding Freedom: The Ethics and Aesthetics of Hacking*. Princeton: Princeton University Press.

Dagdelen, Demet. 2012. "Anonymous, Wikileaks and Operation Payback: A Path to Political Action Through Irc and Twitter." Paper presented at the IPP2012: Big Data, Big Challenges?, Oxford Internet Institute, Oxford, UK.  <http://ipp.oii.ox.ac.uk/sites/ipp.oii.ox.ac.uk/files/documents/Dagdelen2.pdf>.


Doctorow, Cory. 2011. "The Coming War on General Computation." Talk at 29C3, The 29th Chaos Communication Congress.  <http://events.ccc.de/congress/2011/Fahrplan/events/4848.en.html>.


Fuchs, Christian. 2012. "Google Capitalism." *TripleC: Cognition, Communication, Co-Operation* 10 (1): 42–48.


Gillespie, Tarleton. 2010. "The Politics of 'Platforms'." *New Media & Society* 12 (3): 347–364.  doi:[10.1177/1461444809342738](https://doi.org/10.1177/1461444809342738).


Griffith, Erin. 2015. "Bad News for Google Parent Alphabet: The 'G' Will Still Foot the Bill." Article in Forbes Magazine.  <http://fortune.com/2015/08/10/google-ads-money/>.


Haché, Alex. 2014. "Technological Sovereignty." *Passarelle* 11 (11): 165–171. <http://www.coredem.info/rubrique48.html>.


IANS. 2013. "There Will Be More Mobile Phones Than People by 2014: ITU."  News article in the Deccan Herald.  <http://www.deccanherald.com/content/332274/there-more-mobile-phones-people.html>.


Internet Archive. 2009. "GeoCities Special Collection 2009: Saving a Historical Record of Geocities." Web page.  <https://archive.org/web/geocities.php>.


Ippolita. 2015. *The Facebook Aquarium: The Resistible Rise of Anarcho-Capitalism*. Revised and updated English edition. 15. Amsterdam: Institute for Network Cultures.  <http://networkcultures.org/blog/publication/no-15-in-the-facebook-aquarium-the-resistible-rise-of-anarcho-capitalism-ippolita/>.


Kurlander, David, Tim Skelly, and David Salesin. 1996. "Comic Chat." In *SIGGRAPH '96: Proceedings of the 23rd Annual Conference on Computer Graphics and Interactive Techniques*, ed by. John Fujii, 225–236. New York: ACM; ACM.  doi:[10.1145/237170.237260](https://doi.org/10.1145/237170.237260).  <https://sci-hub.io/10.1145/237170.237260>.


Latzko-Toth, Guillaume. 2010. “Metaphors of Synchrony: Emergence Differentiation of Online Chat Devices.” *Bulletin of Science, Technology & Society* 30 (5): 362–374.  doi:[10.1177/0270467610380005](https://doi.org/10.1177/0270467610380005).  <http://bst.sagepub.com/content/30/5/362.short>.


Levy, Steven. 1984. *Hackers: Heroes of the Computer Revolution*. Anchor Press, Doubleday.


Lovink, Geert, and Miriam Rasch. 2013. *Unlike Us Reader: Social Media Monopolies and Their Alternatives*. INC Reader \#8. Institute of Network Cultures.  <http://networkcultures.org/blog/publication/unlike-us-reader-social-media-monopolies-and-their-alternatives/>.


Markoff, John. 2005. *What the Dormouse Said: How the Sixties Counter Culture Shaped the Personal Computer Industry*. London: Penguin.  <http://libgen.io/book/index.php?md5=631E8A3A67AB0EA19ECD3DB0E689ADA1>.


Maxigas. 2014. "History of Real Time Chat Protocols." *Relay\#70 Panel F* (February).  <http://relay70.metatron.ai/history-of-real-time-chat-protocols.html>.


———. 2015. "Peer Production of Open Hardware: Unfinished Artefacts and Architectures in the Hackerspaces." Doctoral dissertation, Barcelona: Universitat Oberta de Catalunya, Internet Interdisciplinary Institute.  <https://relay70.metatron.ai/maxigas_dissertation.pdf>.


Stalder, Felix. 2013. "Between Democracy and Spectacle: The Front and the Back of the Social Web." In *Unlike Us Reader: Social Media Monopolies and Their Alternatives*, ed by. Geert Lovink and Miriam Rasch. INC Reader \#8. Amsterdam: Institute of Network Cultures.  <http://felix.openflows.com/node/223>.


Turner, Fred. 2006. *From Counterculture to Cyberculture: Stewart Brand, the Whole Earth Network, and the Rise of Digital Utopianism*. First edition. Chicago: University of Chicago Press.  <http://libgen.io/book/index.php?md5=6916B53A2F276602174090943602E3F2>.


Zandbergen, Dorien. 2011. "New Edge: Technology and Spirituality in the San Francisco Bay Area." Dissertation, Leiden: University of Leiden.  <https://openaccess.leidenuniv.nl/handle/1887/17671>.


[^1]: A gentle introduction is Bango (2013), while activists may find Beritelli (2017) useful for a jump start.

[^2]: Free and Open Source Software.

[^3]: "The legacy of the 20th century has accustomed us to think that social control pertains only to the political, but it has long since become primarily an economic question of commercial implications. It is no coincidence that the NSA has made use of the collaboration with Microsoft, Yahoo, Google, Facebook, Apple and so on, to obtain data for the surveillance program PRISM." (Ippolita 2015, 7)

[^4]: "Google is a profit-oriented, advertising-financed moneymaking machine that turns users and their data into a commodity." (Fuchs 2012, 47)

[^5]: The software and company that brought peer-to-peer file sharing into the limelight and folded after a much publicised copyright controversy (1999-2002).

[^6]: Popular free web hosting service (1994-2009) that allowed users to upload their own websites: "an important outlet for personal expression on the Web for almost 15 years" according to the Internet Archive (2009).

[^7]: A speculative investment bubble (1996-2001) inflated by the growth of the World Wide Web and burst because it was not clear how companies offering online services could turn a profit on traffic.

[^8]: With the support of a postdoctoral grant from the Universitat Oberta de Catalunya (UOC) and the sponsorship of the Central European University Foundation, Budapest (CEUBPF) for a fellowship at the Center for Media, Data and Society in the School of Public Policy.

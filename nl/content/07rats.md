# Van geschikte technologieën tot toegeëigende technologieën [^0]

***Elleflâne***

![](../../contrib/gfx/illustrations/tecnoaprop-halfsize.png)


De verhoogde investeringen in kennis over tot technologische ontwikkeling toont dat veel technologie die we tegenwoordig gebruiken commerciële producten zijn. Verwerven en overdracht van technologische kennis is niet langer een informeel proces van de commons.  Maar ze zijn onderworpen aan de wetten en belangen van de markt, zoals patenten en andere intellectuele-eigendomrechten. Het wordt daarom meestal ontwikkeld door grote bedrijven en natiestaten. Het resultaat is buitensporige automatisering, die een verplichte menselijke verplaatsing met zich brengt. Hulpbronnen worden verspilt en gebruikers worden afhankelijk maakt door afnemende sociale kennis over technologieën.


Het ontbreken van wetenschappelijke en technologische capaciteiten, het gebrek aan economische omstandigheden die innovatie zouden kunnen aanmoedigen en onvoldoende kennis van technologieën, zorgen voor economische veranderingen in de realiteit en prioriteiten van landen. De onevenwichtigheid in de handel in kennis schept een groot verschil tussen landen en individuen. Ze benadeelt diegenen die netto-importeurs van technologie zijn en consumenten die een relaties van economische uitwisseling hebben. 

De mate van afhankelijkheid en ongelijkheid in ontwikkeling wordt waargenomen wanneer de belangrijkste bron van technologie van een land zich in het buitenland bevindt. En wanneer er geen lokale capaciteit is voor het genereren en aanpassen van de eigen technologie. De invoer van technologieën is op zichzelf niet noodzakelijk een nadeel (alle landen doen het). Het probleem is de afwezigheid van een correct beleid van overdracht van de bijbehorende kennis en de afhankelijkheden die gegenereerd worden.

Het introduceren van een onaangepaste technologie, die niet wordt begrepen door een gemeenschap, of de toe-eigening ervan door een individu, creëert een vicieuze cirkel van technologische afhankelijkheid en een economische ontwikkeling die onverenigbaar is met de sociale noden. Die afhankelijkheid wordt een oorzaak, symptoom en gevolg van het gebrek aan autonomie. Daarom is de evolutie en technische veranderingen in de economieën van de landen die we de “Global South” noemen wezenlijk verschillend van die in de landen van het noorden ofwel het westers blok.

De technologische kloof die het kapitalisme met zich brengt, zorgt ervoor dat de toegeëigende technologieën een cruciale rol kunnen spelen om op een creatieve manier in de noden te voorzien. Als we de situatie weer omkeerbaar maken, duiken er nieuwe en niet te stoppen processen van autonomie op. Welke gemeenschap heeft uiteindelijk niet die efficiënte technologie nodig die begrijpelijk en aangepast is aan de specifieke milieu-, culturele en economische context?

## Concepten verbinden

Toegeëigende technologie [^1] betekent technologie die adequaat, bruikbaar en gedeeld wordt. Geschikte technologieën kunnen hoog of laag technisch zijn. Ze worden gebouwd en gedistribueerd met gratis licenties, GNU GPL, gratis en open source software. En zijn aanwezig op verschillende actieterreinen. Van landbouw, permacultuur, tuinieren en bouw tot communicatie, gezondheid en onderwijs.

De term kwam oorspronkelijk uit de Angelsaksische milieubeweging tijdens de energiecrisis van 1973. In zijn boek "Small is beautiful" [^2] promoot de Britse econoom E.F. Schumacher de waarde van technologie als gezondheid, schoonheid en duurzaamheid. 

In die zin is toegeëigende technologie het beste voor de ecologische, culturele en economische context; het heeft weinig middelen nodig; impliceert de minste kosten; heeft een lage impact op het milieu; heeft een lage onderhoudsniveau; is gecreëerd met behulp van lokale vaardigheden, hulpmiddelen en materialen. En het kan lokaal herstelt, gewijzigd en getransformeerd worden.

De term "geschikt", die een synoniem is voor "adequaat", kan tot verwarring leiden. Een dure technologie kan het meest geschikt zijn voor een gezonde gemeenschap met de capaciteit om het onderhoud ervan te betalen. Hierdoor wordt de economische stroom geactiveerd en focust op het versterken van de richting van diegenen met de meeste macht.

Intermediaire technologieën kunnen ook geschikt zijn. Ze zijn over het algemeen veel goedkoper dan de huidige technologie, en worden gebouwd met behulp van materialen en kennis die lokaal beschikbaar zijn. Ze zijn gemakkelijk te kopen en te gebruiken door mensen met weinig toegang tot middelen. Ze kunnen de productie verhogen en tegelijkertijd sociale ontwrichting tot een minimum beperken.

"Slow Design" [^25] is gericht op een holistische ontwerp die rekening houdt met het breedste scala van materiële en sociale factoren, met inbegrip van korte- en langetermijneffecten. In "Slow Design, een theorie over duurzaam leven" ontwikkelt Alistair Fuad-Lucas duurzaam design, waarbij sociaal-culturele, milieu- en individuele noden met elkaar in evenwicht worden gebracht. Het concept wordt toegepast op ervaringen, processen, diensten en organisaties. Het is een weg naar de dematerialisatie die nodig is voor duurzaamheid op lange termijn. Het streeft naar menselijk welzijn en positieve synergiën tussen de elementen van een systeem, waarbij diversiteit en regionalisme worden gerespecteerd.

Het toe-eigenen van technologieën brengt met zich mee dat we de technologieën die we nodig hebben vanuit een politiek standpunt moeten herdenken. Het betekent niet alleen technologie in het centrum van het leven plaatsen maar ook op het kruispunt waar ook andere disciplines zoals ethiek, sociale problemen of milieu te vinden zijn. 

Het doel is ze allemaal in een geheel te integreren, met het oog op het behoud en de verdediging van het leven tegen de onderdrukkende macht. Technologie centraal stellen, betekent niet noodzakelijk een digitale wereld zoals de huidige, vol afhankelijkheden, frustraties en banden die het evenwicht tussen de machtigen en de onderdrukten verstoren.

Als we sociale veranderingen willen bewerkstelligen in de richting van een duurzamere collectieve en gemeenschappelijke samenleving, moeten we de middelen, de grondstoffen en de relaties die momenteel de samenleving in stand houden en die gebaseerd zijn op economische belangen, veranderen. 

We moeten terugkeren naar onszelf, het individu, de gemeenschap, de vrouwen, de mens. Terugkeren naar het deel van onze technologische empowerment dat ons ontnomen is. We moeten een technologie, een wetenschap en een verspreiding genereren die gericht is op het leven - net als vóór de Industriële Revolutie. Het zal nodig zijn om de structuren te veranderen en vooral deze die de kennis ondersteunen. Verandering betekent niet alleen een ander systeem en processen maar ook een andere soort relaties tussen mensen. 

De toegeëigende technologie heeft een politieke wil om het kapitalistische systeem te fragmenteren, waarbij de voorkeur wordt gegeven aan de oprichting van kleine, gedecentraliseerde gemeenschappen van gelijkheid en zelforganisatie. Toegeëigende technologie vraagt om een minder vervreemdende samenleving, meer geïntegreerd met natuurlijke relaties. 

Toegeëigende technologieën worden gecreëerd en gedragen door de individuen en gemeenschappen zelf, niet door overheden. Dergelijk beleid kan niet zonder aanwezigheid op de plek of in het gebied. Terwijl overheidswerk doorgaans vorm krijgt via managers in kantoren.

We hebben toegeëigende technologie nodig die de tradities van onze voorouders incorporeren binnen de context van industrialisering. En deze technologieën en technieken opnieuw een plek geeft in ons dagdagelijks leven. De tradities van onze voorouders hebben inherent al een milieu-, een duurzame- en holistische basis. We hebben technologieën nodig die welzijn, schoonheid en gemeenschap creëren.


## Toegeëigende technologieën op basis van persoonlijke ervaring

In de afgelopen 10 jaar heb ik geprobeerd de theorie in de praktijk te brengen. Ik heb mijn manieren aangepast en veranderd. Ik heb protocollen en gratis licenties gecreëerd die onze toegeëigende technologieën verdedigen. Ik heb geprobeerd om collectieve workshops te organiseren waar mensen ervaringen en vaardigheden uitwisselen. Workshops die hebben geleid tot productieve activiteiten die basisbehoeften dekken en de gemeenschappen verrijken.

Ik heb een bestaande marktniche ontdekt voor toegeëigende technologieën. Een voorbeeld: "om productief en duurzaam te zijn, zou een producent van biologische walnoten of amandelen geen extra tool nodig moeten hebben tussen een notenkraker en een supercomputerberekening die duizenden euro's kost. Toegeëigende technologieën zouden die ruimte innemen, zich aanpassen aan de gebruiker en aan hun omgeving.

De samenleving in het algemeen en de meerderheid van de sociale bewegingen hebben technologie, wetenschap of technologische soevereiniteit niet verdedigd als een sociale praktijk, voor het individu of het collectief. Het debat is gemarginaliseerd en beetje bij beetje worden nieuwe technologieën geïntroduceerd in ons dagelijks leven. We worden daardoor afhankelijker en onze vrijheden worden belemmerd. Gelukkig is er altijd een minderheidsgroep die dit terugdraait of in vraag stelt.

In de meeste technologische ruimtes behoort de meerderheid van de deelnemers tot het patriarchale mannelijke geslacht. Deze situatie is nog niet veranderd. En vaak wordt dat machismo heviger omdat het niet alleen aanwezig is in de inhoud. Ze is ook aanwezig in de manieren van aanpak, in de behandeling, in de algemene sfeer en in de werkomgeving. Deze worden gekenmerkt door competitiviteit en ego's die moeilijk zomaar aan te spreken zijn. 

De bespreking van deze macho-attitudes zijn des te belangrijker omdat we komen uit een scène waar begrip is rond gendervraagstukken. Maar mensen willen de bestaande privileges niet veranderen of ze zijn bang om ze opnieuw in vraag te stellen. Het is vaak gemakkelijker om zichzelf te verdedigen dan om het interne werk te doen dat nodig is. Ik zal je een voorbeeld geven dat me overkwam met twee kraanmachinisten.

**Situatie A:** We waren klaar met werken met een zuurstoftrailer [^35] en ze moesten het weghalen met een kraan. Er komt een man aan. Hij legt een paar riemen rond de tank die, wanneer ze worden aangetrokken, waardoor er een kleine uitstulping ontstaat op de trailer, die is gemaakt van dubbelwandig polycarbonaat. Ik zeg tegen hem:

> "Pardon, het is beter om een doek onder de riemen te leggen zodat ze de trailer niet beschadigen. Zo kan ik het in een perfecte staat terug bij de klant terugbezorgen."  

> "Maak je geen zorgen, het is goed zo. Het is prima", zegt hij, zonder naar mij te luisteren.  Ik wacht 30 seconden om hem te antwoorden.  

> "Hé, gebruik een doek, het is toch geen probleem."

> "Je zult zien dat er op veerboot nog veel meer kleine beschadigingen bijkomen. Dit is niets. "Hij luistert nog steeds niet naar mij.  

> Een minuut diep ademhalen, en ik dacht, ik ben toch de klant, als ik hem zeg om er een doek onder te doen, moet hij er gewoon een doek onder doen. Waarom zo koppig?  "

> “Het spijt me, maar het is beter als we een doek leggen". 
> Uiteindelijk doet hij het toch al knarsetandend.

**Situatie B:** Mijn auto ging kapot in de bergen, het was toen vreselijk koud, en ik wachtte op de takelwagen. De vrachtwagenchauffeur arriveerde en ze vertelde me dat de panne kon verholpen worden als we een slang zouden verwijderen. Ze kreeg die er niet uit omdat haar handen bevroren waren. Ik ging onbewust meehelpen. Het lukte. Ze was niet geschrokken, ze zei niet dat ik in de weg zat, ze zei alleen maar bedankt en we probeerden het samen te verwijderen.  

De onverzettelijke houding in situatie A onstaat bij alle mannen, noch het tegenovergestelde met alle vrouwen. Richtingloze, competitieve, onverzettelijke, onderdrukkende, ongelijke attitudes behoren tot het patriarchaat en we kunnen er allemaal slachtoffers van worden, ongeacht ons geslacht. Technologie en wetenschap, als instrumenten van macht werken vooral volgens de principes van het patriarchaat en de kapitalistische maatschappij.

Dus toegeëigende technologieën moeten meer zijn dan louter technologische objecten of wetenschap op zich. Ze zouden ook de reeks relaties moeten regelen die rond die objecten ontstaan. Kunnen toegeëigende technologieën worden gecreëerd in een workshop met volledig patriarchale manieren en attitudes? Ik denk het niet. Het zou geen steek houden.

Het is noodzakelijk om technologie centraal te stellen in het leven, te spreken van hijskranen en afzuigsystemen, zoals we zouden spreken van keukenrecepten. Dat is wat Jineology doet [^33], het scheidt het object niet van het subject, het mengt ze in een gezonde relatie. Het beschouwd ze niet als iets externs, maar als iets veranderlijks en iets dat altijd verbeterd kan worden.

Een andere nuance van toegeëigende technologieën ligt in de manier waarop ze worden toegepast. Als we een vergelijking maken met het dagelijks leven, kunnen we eenvoudig ons bed maken, of we kunnen de dekens uit het raam hangen, ze in de zon laten luchten en de matras borstelen om kreuken te verwijderen. Achter al deze stappen zitten technieken om ons leven te verbeteren. Een ander voorbeeld is het gebruik van hydraterende crème. Het is één ding om gewoon met je hand in grove bewegingen te smeren, en een heel andere manier is om het voorzichtig aan te brengen met kleine gebaren. De effecten zijn veel groter.

Dit geldt voor alles. Achter alles zit technieken en wetenschap. Het leren van deze kleine gewoonten is niet zo moeilijk. Om technologie die ons leven verbeterd te integreren en ons eigen te maken, is het niet alleen nodig om het te doen, maar ook om te begrijpen waarom we het op die manier doen ...

## Een overzicht van enkele toegeëigende technologieën

In **de bouw** is er een grote verscheidenheid aan technieken: Adobe bakstenen, Super Adobe zandzakken, klinkerstenen en maiskolf isolatie onder andere. Allen zijn gemaakt met lokale materialen die relatief goedkoop zijn. Architecture for Humanity [^10] volgt strict de principes met toegeëigende technologieën gericht op mensen die getroffen zijn door natuurrampen.

Wat **energie** betreft beschrijft de term "zachte energie" [^12] van Amory Lovins hernieuwbare en geschikte energieën. Deze worden meestal geïntroduceerd in afgelegen gemeenschappen en plaatsen met lage energievereisten. Er zijn off-grid ontwerpen [^11] die niet zijn aangesloten op het elektriciteitsnet. Er moet rekening worden gehouden met de hoge kosten van de initiële investeringen en de training voor onderhoud. 
Ze gebruiken zonnepanelen, die aanvankelijk duur maar eenvoudig zijn, windmolens of microturbines in watervallen, en deze energie wordt opgeslagen in batterijen. Biobutanol, biodiesel en plantaardige olie kunnen geschikt zijn in gebieden waar plantaardige olie overvloedig en goedkoper is dan fossiele brandstoffen. Biogas is een andere potentiële energiebron, vooral wanneer er een overvloedige aanvoer van organisch afval is.

In de **verlichting** gebruikt de Light Up World Foundation [^13] LED- en hernieuwbare energiebronnen, zoals zonnecellen, om mensen met weinig middelen in afgelegen gebieden te voorzien van licht en om gevaarlijke kerosinelampen te vervangen. De Safety Lamp [^14] is een kerosinelamp ontworpen in Sri Lanka, die een metalen bovenkant en twee vlakke zijden heeft om te voorkomen dat deze gaat rollen als die wordt omgestoten.

Bij de **bereiding van voedingsmiddelen** worden intermediaire technologieën gebruikt om de arbeid te verminderen die vereist zijn door traditionele methoden, bijvoorbeeld de Peanut Peeler in Maleisië. In keukens heb je de rook verminderaars, efficiënte kachels besparen kooktijd, verminderen ontbossing en zijn beter voor de gezondheid. Briketten [^15], ontwikkeld door de Legacy-stichting [^16], transformeren organisch afval in brandstof. Zonne-ovens zijn dan weer geschikt in sommige gebieden, afhankelijk van het klimaat en de lokale keuken.

Bij **koeling** is de pot-in-pot koelkast [^17] een Afrikaanse uitvinding waarmee ze dingen veel langer koel kunnen bewaren zonder elektriciteit. Dit is een enorme hulp voor de families die het gebruiken. Bijvoorbeeld, de meisjes die verse schaaldieren op de markt verkopen. Ze kunnen de schelpdieren in het apparaat achterlaten terwijl ze naar school gaan en later naar de markt gaan.

Op het gebied van **water** heb je de Hippo Water Roller [^18], daarmee kan je meer water met minder inspanning vervoeren. De Rain Water Harvester vereist een geschikte opslagmethode, vooral in droge gebieden. De Cloud Collector is uitstekend voor gebieden waar regenwater schaars is. Bij waterzuivering moeten hoge normen worden toegepast om water vóór gebruik te zuiveren. Grondwater zou schoon genoeg kunnen zijn, afhankelijk van de diepte en de afstand van bronnen van verontreiniging zoals toiletten. Regenwater kan schoon zijn als het gebied waar het valt, geen afval bevat. Toch is het raadzaam om het te zuiveren om mogelijke besmetting te verwijderen. De belangrijkste processen zijn: filtering, biofilm, sedimentatie, hitte, UV-licht en chemische desinfectie met chloor.

Zacht zandfilters bieden hoge kwaliteit gezuiverd water door een eenvoudige handeling, die zowel in ontwikkelde landen als in arme gemeenschappen wordt gebruikt. Gemalen zaden van *Moringa oleifera* of *Strychnos potatorum* kunnen gebruikt worden als stollingsmiddel. Zo kan het vuil in het water gemakkelijk worden verwijderd via sedimentatie en filtratie. Keramische filters, gemaakt van klei gemengd met een organisch materiaal zoals koffie, zijn te vinden in veel huizen in Zuid-Amerika. De LifeStraw [^19] is een klein apparaat waarmee de gebruiker direct kan drinken uit vuil water. Doekfilters of zonne-desinfectie zijn op kleine schaal nuttig en daar zijn weinig potten of flessen voor nodig.

Wat betreft **toegankelijkheid** biedt de Whirlwind rolstoel [^23] een gewenste mobiliteit voor mensen die rolstoelen van de ontwikkelde landen niet kunnen kopen.

BiPu [^20] is een draagbaar **sanitair** systeem dat geschikt is voor rampen. Het Orange Pilot-project [^21] was een oplossing voor de sanitaire crisis in stedelijke wijken en in de dorpen in Bangladesh. Met de ontwikkeling van goedkope toiletten reageerden de overheid op gezondheidsproblemen die veroorzaakt werden door open riolen. Rietbedden [^22] zuiveren grijs water. Ecologische sanitair verwerkt menselijk uitwerpselen om zowel de menselijke gezondheid als het milieu te beschermen. Hierbij wordt water gebruikt voor het wassen van handen (en anus), terwijl voedingsstoffen worden gerecycled om de behoefte aan kunstmest te verminderen.

In de **gezondheidszorg** is de fasewissel techniek die eind jaren negentig werd gecreëerd een goedkope manier om microbiologische monsters te maken. Er zijn een aantal toegeëigende technologieën die de volksgezondheid ten goede komen, met name het gebruik van schoon water in sanitaire voorzieningen.

Tot slot hebben we op het gebied van **informatie- en communicatietechnologieën** de 2B [^15]  en de Simputer [^6] computers gericht op ontwikkelingslanden. Met als belangrijkste voordeel, de lage kosten, stofbestendigheid, betrouwbaarheid en ondersteuning van de lokale taal. ILDIS OnDisc [^7] gebruikt CD's en DVD's in gebieden zonder een betrouwbare internetverbinding of voldoende geld. Wind-up [^8]  van Jhai Foundation maakt radio-, computer- en communicatiesystemen autonoom. Mobiele telefoons kunnen ook als toegeëigende technologieën fungeren op plaatsen waar commerciële aanbieders niet kunnen of niet willen zorgen voor een brede dekking. Loband [^9], ontwikkeld door Aidworld, neemt alle bandbreedte-intensieve inhoud weg van het internetverkeer en converteert webpagina's naar eenvoudige tekst. Hieroor neemt de transmissiesnelheid toe zeker bij trage verbindingen. 

## Conclusie

Geen enkele technologie is in absolute termen toereikend. Volgens UNIDO [^26] hangt het allemaal af van "de technologie die het beste bijdraagt aan de economische, sociale en milieudoelstellingen, rekening houdend met de ontwikkelingsuitdagingen, middelen en voorwaarden om het toe te passen in elk gebied".

Bruikbare technologie maakt optimaal gebruik van de beschikbare middelen in een gebied om het welzijn van de bevolking te vergroten. Economische sectoren met verschillende kenmerken maken verschillende technologieën. Idealiter zouden er patronen van evenwichtige ontwikkeling moeten zijn, waarbij de ontgonnen hulpbronnen zichzelf geleidelijk en evenwichtig kunnen aanvullen. Producten moeten worden ontwikkeld om rekening te houden met inkomensniveaus en voor de verschillende levensstijlen die er zijn. Het moet de bestaande behoeften bevredigen en geen nieuwe creëren. Kleinschaligheid heeft de voorkeur boven grootschaligheid.

Goed beheer houdt verband met de productie, overdracht, aanpassing, assimilatie en interne verspreiding van de nodige technologieën om te voorzien in sociale en economische behoeften, zonder het ecologische evenwicht te negeren. Om dit te bereiken, moet er consensus zijn en een organisatie die in staat is om een continu proces van technologisch management te integreren. Dit wordt geleid door een strategie die het functioneren van het techno-wetenschappelijk systeem harmoniseert met de transformatie en ontwikkeling van het productieve systeem. 

Deze organisatie moet zichzelf voortdurend bevragen en moet betrokken zijn bij de verspreiding en het onderwijs van deze kennis. Het is daarom belangrijk om geënt te zijn op lokale behoeften, gedecentraliseerde structuren te hebben, kleine kernen die bestaan uit gemeenschappen met stabiele netwerken van vertrouwen en wederkerigheid. Als er een belangrijke managementstructuur in een land is, zou het de behoeften van deze kernen moeten omvatten die van onderop werken. Arme mensen en landen moeten onthouden dat ze de mogelijkheid hebben om hun eigen stem te laten horen en verantwoordelijkheid te nemen. Zo kunnen ze ervoor zorgen dat hun beslissingsmacht volgens hun eigen economische en sociale evolutie gerespecteerd wordt in deze onderling afhankelijke wereld.

[^0]: There is a longer version of this text available in Spanish here: http://elleflane.colectivizaciones.org/wp-content/uploads/2017/02/Tecnologias_reapropiadas2017.pdf

[^1]: Appropriate technology: https://en.wikipedia.org/wiki/Appropriate_technology

[^2]: E.F. Schumacher: *Small is beautiful*. 

[^5]: 2B1: http://en.wikipedia.org/wiki/2B1_conference

[^6]: Simputer: http://en.wikipedia.org/wiki/Simputer 

[^7]: ILDIS OnDis: http://books.google.es/books/about/The_Transfer_of_Technology_to_Developing.html

[^8]: Wind-up radio: http://en.wikipedia.org/wiki/Human_power 

[^9]: Loband: http://www.loband.org/loband/ 

[^10]: Architecture for humanity: http://architectureforhumanity.org/ 

[^11]: Off-grid design: http://www.off-grid.net/energy-design-service-questionnaire-spanish/ 

[^12]: Soft Energy: http://en.wikipedia.org/wiki/Soft_energy_technology

[^13]: Light Up World Foundation: http://lutw.org/

[^14]: Safety Lamp: http://tecno.sostenibilidad.org

[^15]: Briquette http://en.wikipedia.org/wiki/Biomass_briquettes 

[^16]: Legacy Foundation: http://www.legacyfound.org/

[^17]: Pot-in-pot refrigerator: http://www.mienergiagratis.com/energias/mucho-mas/mas-proyectos/item/66-p000028.html

[^18]: Hippo Water Roller: http://www.hipporoller.org/ 

[^19]: LifeStraw: http://eartheasy.com/lifestraw 

[^20]: BiPu: http://en.wikipedia.org/wiki/BiPu 

[^21]: Orange Pilot. 

[^22]: Reed beds: http://www.wte-ltd.co.uk/reed_bed_sewage_treatment.html 

[^23]: Whirlwind: http://www.whirlwindwheelchair.org/

[^24]: Cloth Filter: http://en.wikipedia.org/wiki/Cloth_filter 

[^25]: Slow design: http://en.wikipedia.org/wiki/Slow_design

[^26]: UNIDO, United Nations Industrial Development Organisation: http://unido.org/

[^27]: A Guide for the Perplexed: http://www.appropedia.org/A_Guide_for_the_Perplexed

[^28]: Alternative technology: http://www.ata.org.au/

[^29]: Eco-village: http://www.ic.org/pnp/cdir/2000/08ecovillage.php

[^30]: StewartFrances: Technology and underdevelopement, 1983.

[^31]: Isaías Flit: Tecnologías apropiadas o manejo apropiado de las tecnologías.

[^32]: Fuad-Luke Alistair: Slow Design' - un paradigma para vivir de manera sostenible?.

[^33]: Jineology: https://comitesolidaridadrojava.wordpress.com/2015/02/19/por-que-jineology-reconstruir-las-ciencias-hacia-una-vida-comunitaria-y-libre/ 

[^34]: Heberto Tapias García: Tecnología adecuada. 
